<html><!-- #BeginTemplate "/Templates/Texto.dwt" -->
<head>
<!-- #BeginEditable "doctitle" --> 
<title>Simboli e Miti nel film "Il Silenzio degli Innocenti"</title>
<!-- #EndEditable --> 
<meta http-equiv="Content-Type" content="text/html; charset=iso-8859-1">
<link rel="stylesheet" href="../text.css">
</head>
<body bgcolor="#FEFAEF" vlink="#551A8B" text="#000080">
<div align="center" class="titulo"> <img src="../images/titulo.jpg" width="512" height="168" border="0" usemap="#mapadotitulo" alt="Sapientiam Autem Non Vincit Malitia - Foto da &aacute;guia: Donald Mathis" class="titulo"> 
  <map name="mapadotitulo"> <area shape="rect" coords="391,141,445,163" href="mailto:olavo@olavodecarvalho.org" alt="Mande um e-mail para o Olavo"> 
    <area shape="rect" coords="320,141,366,163" href="../links.htm" alt="Links"> 
    <area shape="rect" coords="244,142,291,164" href="../textos.htm" alt="Textos"> 
    <area shape="rect" coords="137,142,222,165" href="../info.htm" alt="Informa&ccedil;&otilde;es"> 
    <area shape="rect" coords="69,142,116,163" href="../index.htm" alt="P&aacute;gina principal"> 
  </map> </div>
<table width="450" border="0" cellspacing="0" cellpadding="0" align="center">
  <tr valign="top"> 
    <td> <!-- #BeginEditable "Texto" --> 
      <p align="center">&nbsp;</p>
      <p align="center"><font size="6"><b><span class="titulo">S<font size="5">IMBOLI 
        E </font>M<font size="5">ITI<br>
        NEL FILM</font><br>
        <i>Il Silenzio degli Innocenti</i></span></b></font></p>
      <p align="CENTER">&nbsp;</p>
      <p align="CENTER"><font size="3">Traduzione di</font><font><br>
        </font><font size="4">E</font><font size="3">UGENIA </font><font size="4">G</font><font size="3">ALEFFI 
        e </font><font size="4">M</font><font size="3">AURO </font><font size="4">P</font><font size="3">ORRU</font></p>
      <p align="CENTER">&nbsp;</p>
      <p align="CENTER"><font size="3">Prefazione di<br>
        </font><font size="4">J</font><font size="3">OSÈ </font><font size="4">C</font><font size="3">ARLOS 
        </font><font size="4">M</font><font size="3">ONTEIRO</font><font size="4"><br>
        </font><font size="2">PROFESSORE DI STORIA DEL CINE<br>
        ALL&#146;UNIVERSITÀ FEDERALE DI RIO DE JANEIRO </font></p>
      <p>&nbsp;</p>
      <p>&nbsp;</p>
      <p align="CENTER"><font size="3">1996</font></p>
      <p align="center">&nbsp;</p>
      <p align="center"><img src="../images/barra.jpg" width="427" height="15"></p>
      <p align="center">&nbsp;</p>
      <p><font size="5">P</font><font size="4">REFAZIONE</font></p>
      <p>&nbsp;</p>
      <p>&nbsp;</p>
      <p align="left">Come una sfinge,<i><u> </u>Il Silenzio degli Innocenti</i> 
        si è imposto, quale antropofago, alla stragrande maggioranza dei critici 
        che si sono impegnati a decifrarne gli enigmi. Molti, frettolosi e superficiali, 
        hanno evitato la sfida. Hanno preferito scartare il film come se si trattasse 
        solo di un<i> thriller</i> carico di tensioni ed efficace &#151;&nbsp;un 
        adattamento criterioso e solido dell&#146;omonimo romanzo di Thomas Harris 
        senza la trascendenza che alcuni esegeti si ostinavano a vedere al di 
        là della sua apparenza &quot;hollywoodiana&quot;. Così, con quest&#146;atteggiamento 
        evasivo, si risparmiavano l&#146;imbarazzo di non aver trovato risposte 
        adeguate agli innumerevoli misteri latenti nel capolavoro di Jonathan 
        Demme. Ma altri critici, irresistibilmente affascinati dal lussurreggiante 
        simbolismo del film, hanno deciso di esaminarlo più profondamente, cercando 
        di andare oltre le apparenze formali del primo impatto.</p>
      <p align="left">Ma chi ha rivelato le qualità immanenti e trascendenti del 
        film in tutti i loro aspetti non sono stati i critici cinematografici, 
        ma gli studiosi dei miti e dei simboli. Uno di essi, Olavo de Carvalho, 
        ne è in modo particolare, riuscito ad elucidare le metafore, le realtà 
        archetipe e le suggestioni esoteriche di <i>The silence of the Lambs</i>. 
        Nelle conferenze tenute presso la scuola<i> Astroscientia</i> in occasione 
        della presentazione del film, il suo<i> insight</i> ha interpretato sotto 
        nuovi punti di vista non solo la narrativa e il suo significato, ma anche 
        la rappresentazione e le immagini &quot;costruite&quot; dal regista nordamericano. 
        Da quest&#146;analisi, affascinante e &#151;&nbsp;oso dire &#151; &nbsp; 
        definitiva, emerge la visione di un&#146;opera densa e profonda, esoterica 
        ed iniziatica, unica nell&#146;ambito del cinema americano degli ultimi 
        tempi. In Europa, il russo Andrei Tarkovsky (&nbsp;&nbsp;<i>Andrei Rublev, 
        Solaris, Stalker</i>&nbsp;&nbsp;), il francese Robert Bresson (&nbsp;&nbsp;<i>Pickpocket, 
        Lancelot du Lac, Le Procès de Jeanne D&#146;Arc</i>&nbsp;), l&#146;italiano 
        Ermanno Olmi (&nbsp;<i>L&#146;Albero degli Zoccoli</i>&nbsp;), il greco 
        Theo Angelopoulos (&nbsp;<i>Passaggio attraverso la Nebbia, Il Viaggio 
        dei Commedianti</i>&nbsp;) e &#151;&nbsp;perchè no? &#151;&nbsp;il polacco 
        Andrzej Zulawski (&nbsp;<i>La Terza Parte della Notte</i>&nbsp;), scrutanono 
        già da molto tempo, nei loro film, i tormenti intimi, i dolorosi processi 
        della &quot;conoscenza del dolore&quot;, le vicissitudini di chi passa 
        dal crollo alla redenzione.</p>
      <p align="left">Olavo de Carvalho da un lato, dimostra di possedere un interesse 
        per le arti simboliche, per il mondo dell&#146;invisibile, e dall&#146;altro, 
        dimostra una profonda comprensione dei mezzi usati dall&#146;ideatore, 
        per poter fare della sua opera un film classico e moderno allo stesso 
        tempo. Con molta chiarezza, senza un&#146;erudizione libresca, ma con 
        un notevole dominio delle fonti su cui si basa, Olavo de Carvalho porta 
        la sua interpretazione riguardo la simbologia di<i> The Silence of the 
        Lambs</i> a dei livelli raffinatissimi. Per come lo vede lui, il lavoro 
        di Jonathan Demme è stato ideato e gestito in modo da rattificare la traiettoria 
        iniziale dei personaggi (&nbsp;&nbsp;in particolare i protagonisti centrali 
        dell&#146;intreccio, l&#146;astuto e cannibalesco Dott. Hannibal Lecter, 
        l&#146;esitante detective Clarice Starling, il misterioso capo dell&#146;FBI 
        Jack Crawford e l&#146;allucinato <i>serial killer</i> Jame Gumb&nbsp;). 
        E ancora: Demme, secondo l&#146;analisi di Olavo de Carvalho, voleva innanzitutto 
        fare del suo film &quot;un apologo sul conflitto tra l&#146;intelligenza 
        umana e l&#146;astuzia diabolica&quot; &#151;&nbsp;un apologo sul tragitto 
        dell&#146;iniziazione autoconoscitiva.</p>
      <p align="left">Diderot asseriva che &quot;tutta la vera poesia è emblematica&quot;. 
        Se così è, si può dire che <i>Il Silenzio degli Innocenti</i> contiene 
        poeticamente, in ogni immagine, tutti gli emblemi della ricerca dell&#146;individuazione, 
        della rivelazione, della verità. Attraverso il tragitto di Clarice Starling, 
        Jonathan Demme evoca l&#146;itinerario dei cavalieri medievali alla ricerca 
        del Santo Graal, di tutti i mistici nel confrontare le tentazioni del 
        Mondo e del Diavolo. Nel suo testo, come se si trovasse in un cosmoprocesso 
        estetico e spirituale, Olavo de Carvalho ridimensiona le angoscie e le 
        perplessità della figura di Clarice Starling, per poterci far capir meglio 
        i suoi gesti, i suoi atteggiamenti. E, come se fosse davanti ad una lente 
        d&#146;ingrandimento, (&nbsp;ri&nbsp;)configura ogni piano: ogni sequenza 
        de<i> Il Silenzio degli Innocenti</i> per poterci infine, dare un nuovo 
        film. Presumo addirittura per il suo autore.</p>
      <p>&nbsp;</p>
      <p align="RIGHT"><font size="4">Josè Carlos Monteiro </font></p>
      <p align="RIGHT"><font size="4">Radio <i>Jornal do Brasil</i></font></p>
      <p align="RIGHT">&nbsp;</p>
      <p align="center"><img src="../images/barra.jpg" width="427" height="15"></p>
      <p>&nbsp;</p>
      <p align="CENTER"><font size="5"><span class="titulo">N</span></font><span class="titulo"><font size="4">OTA 
        </font><font size="5">P</font><font size="4">REVIA</font><font size="5"><br>
        </font><font size="4">ALLA PRIMA EDIZIONE BRASILIANA</font></span></p>
      <p align="CENTER">&nbsp;</p>
      <p align="left">Questo libro trascrive &#151;&nbsp;senza alterazioni tranne 
        che per i particolari di stile &#151;&nbsp;la dispensa distribuita ai 
        fruitori delle tre conferenze che, sotto il titolo &quot;Interpretazione 
        Simbolica del Film <i>Il Silenzio degli Innocenti</i>&quot;, ho pronunciato 
        alla scuola<i> Astroscientia</i>, di Rio de Janeiro, nel luglio 1991, 
        quando il film era ancora in prima visione. </p>
      <p align="left">Alcune copie sono state anche distribuite a persone dell&#146;ambiente 
        del cinema e della stampa; ma circostanze fortuite ed avverse hanno impedito 
        che si fosse fatta allora una regolare edizione, la quale ora è possibile 
        grazie alla generosa collaborazione di Stella Caymmi e Ana Maria Santos 
        Peixoto. </p>
      <p align="left">Avendo vinto il film cinque <i>Oscar</i> nell&#146;aprile 
        1992, mi pare ora il momento buono per rimetterlo in discussione, cercando, 
        per la seconda volta, di andare un po&#146; oltre i soliti commenti banali 
        (&nbsp;quando non francamente erronei&nbsp;) che sono stati l&#146;unica 
        reazione della critica nazionale quando c&#146;è stata la sua proiezione. 
      </p>
      <p align="left">Questo libro appartiene ad un genere anacronistico e sicuramente 
        susciterà una certa perplessità da parte di un pubblico abituato a ricevere, 
        sotto l&#146;involucro di &quot;critica del cinema&quot;, ciò che è in 
        effetti assolutamente differente. È che diciotenne &#151; due decenni 
        e mezzo fa, e in un altro Brasile &#151;&nbsp;non era peccato scrivere 
        dei lunghi saggi su di un film; non era peccato pensare, investigare, 
        tentare di approfondirne il senso. Saggi come questo erano pubblicati 
        sulla stampa in ogni momento, e noi, giovani <i>aficionados</i>, appena 
        terminava lo spettacolo correvamo alla ricerca delle parole sagge di Almeida 
        Salles, di Paulo Emìlio, di Guido Logger, di Alex Vianny e di tutti coloro 
        che si dedicavano al mestiere di aiutarci a comprendere l&#146;arte del 
        cinema; mestiere che oggi come oggi soffre dello stigma e della riprovazione 
        comune, tranne che quando esercitato discretamente dentro il ghetto universitario. 
        Le pagine critiche dei giornali hanno un&#146;altra finalità, e pensare 
        in pubblico è diventato indecente. Mi dispiace ferire la decenza popolare: 
        è che, decisamente, appartengo ad un&#146;altra epoca. </p>
      <p align="left">&nbsp;</p>
      <p align="RIGHT"><font size="3">Olavo de Carvalho </font></p>
      <p align="JUSTIFY">&nbsp;</p>
      <p align="center"><img src="../images/barra.jpg" width="427" height="15"></p>
      <p align="JUSTIFY">&nbsp;</p>
      <p align="CENTER"><font class="titulo" size="+2">S</font><font class="titulo" size="+1">IMBOLI 
        E <font size="+2">M</font>ITI NEL FILM <br>
        <i><font size="+2">I</font>L <font size="+2">S</font>ILENZIO DEGLI <font size="+2">I</font>NNOCENTI</i> 
        </font></p>
      <p align="CENTER">&nbsp;</p>
      <p align="left"><i>Il Silenzio degli Innocenti</i> (&nbsp;&quot;The Silence 
        of the Lambs&quot;&nbsp;) è ben più di un <i>thriller</i> abilmente realizzato 
        o del dramma della passioneche la critica brasiliana vi ha scorto. Se 
        colpisce così profondamente la platea, non è solo per il fascino macabro 
        del tema, per la destrezza quasi allucinante della direzione o per le 
        interpretazioni toccanti di Anthony Hopkins e di Jodie Foster, quanto 
        per il simbolismo profondo della sua favola. Anche se la coscienza dello 
        spettatore non se ne accorgerà, questo simbolismo non può fare a meno 
        di colpirlo nell&#146;intimo della sua condizione umana, per la forza 
        di un linguaggio universale. Questo raggiungimento simbolico eleva il 
        film di Jonathan Demme alla categoria del grande capolavoro. </p>
      <p align="left">Come ogni grande opera d&#146;arte, questo film fa scatenare 
        delle sensazioni che vanno oltre al mero godimento estetico immediato, 
        e riecheggiano in benefici psicologici di grande portata. Mai, da &quot;<i>M: 
        il mostro di Dusseldorf</i>&quot; di Fritz Lang, o &quot;<i>Vergogna</i>&quot;, 
        di Ingmar Bergman, il cinema è stato così vicino a realizzare una percezione 
        come quella della tragedia greca, che, secondo le parole di Aristotele, 
        era quella di ispirare &quot;terrore e pietà&quot; o più precisamente, 
        la pietà mediante il terrore: purificare l&#146;uomo e renderlo incline 
        al bene mediante la visione dell&#146;Assurdo e del male inerenti all&#146;ordine 
        cosmico. </p>
      <p align="left">Tuttavia, per poter sfruttare pienamente i benefici che 
        quest&#146;opera ci porta, bisogna andare allora al puro impatto estetico 
        iniziale e approfondire una coscienza intellettuale del suo significato. 
        L&#146;insegnante che addita e avverte, mentre fa girare l&#146;attenzione 
        dello spettatore verso i punti significativi e le strutture profonde, 
        prolunga così e potenzia il lavoro dell&#146;artista, al tempo stesso 
        nel quale apre i canali per un incontro con l&#146;anima del pubblico. 
      </p>
      <p align="left">Questo sarebbe, a rigore, il compito della critica. Non 
        riesco a concepire il critico militante se non come una specie di educatore, 
        nella linea proposta da Mathew Arnold. Non c&#146;è da stupirsi, pertanto, 
        che molto spesso io mi rissenta (&nbsp;disilluda&nbsp;) con la critica 
        nazionale, cinematografica, letteraria o teatrale che sia: questa si è 
        ridotta alla mera notizia, all&#146;apprezzamento secondo schemi tecnico-industriali 
        o all&#146;espressione di sentimenti personali. Queste tre modalità di 
        anti-educazione sono state grandemente praticate a proposito de <i>Il 
        silenzio degli Innocenti</i>. Così si è persa una grande opportunità. 
        Nelle pagine che seguono, faccio quello che posso per rimediare a questa 
        carenza.</p>
      <p align="left">Inizio con un esempio. L&#146;articolo di Márcia Cezimbra 
        (&nbsp;Quaderno <i>Idéias</i> del<i> Jornal do Brasil</i>, 2 giugno 1991&nbsp;) 
        mette i lettori su una falsa pista, con la quale non si arriverà mai a 
        capire il film. Ma lo sbaglio deve esser passato inosservato, giacchè 
        molti spettatori, che ho interpellato, hanno recepito la storia esattamente 
        come lei: una favola del desiderio, il dramma della passione occulta tra 
        uno psicopata antropofago e una bella agente dell&#146;FBI. Questa interpretazione 
        è stata accettata da quasi tutti i critici. </p>
      <p align="left">Io non avrei il coraggio di oppormi a tanta rispettabile 
        unanimità, se essa non fosse in contraddizione anche con le opinioni dei 
        due attori principali, espresse in interviste che o non sono state lette 
        o non sono state prese in considerazione in Brasile. Hopkins dice che 
        il Dott. Lecter &#151;&nbsp;il supposto oggetto dei desideri dell&#146;eroina 
        Clarice Starling &#151;&nbsp;è veramente il demone. Non è <i>un</i> demone, 
        ma <i>il </i>Demone, nome proprio. E Jodie afferma che Clarice è una vera 
        eroina&nbsp;come non c&#146;è mai stata al cinema, perchè, nel quadro 
        di un dramma mitologico, lei deve &quot;lottare contro i demoni e conoscere 
        se stessa&quot;. Ed è stata proprio questa anche la mia interpretazione 
        riguardo al film: la lotta di un&#146;eroina socratica per dissotterrare 
        la verità dal profondo delle tenebre, della menzogna, della follia. Jodie 
        ha ragione nel dire che un&#146;eroina di questa portata al cinema non 
        c&#146;è mai stata (&nbsp;con un&#146;unica possibile eccezione, lo osservo, 
        di <i>Giovanna D&#146;Arco</i> di Robert Bresson&nbsp;). Ma raggazzine 
        affascinate da mostri <i>sexy</i> sono una cosa banale che possiamo vedere 
        ogni settimana nei serials televisivi, calcati in <i>King Kong</i> e<i> 
        La Bella e la Bestia</i>. Se Jodie e Hopkins hanno ragione, allora i critici 
        brasiliani si sono profondamente sbagliati. </p>
      <p align="left">Il motivo di non aver centrato il bersaglio, è in certi 
        tic mentali che si sono introdotti a mo&#146;d&#146;epidemia tra gli intellettuali 
        brasiliani, e che fanno scorgere il tutto attraverso una linea obliqua 
        pre-fabbricata. In Brasile le parole &quot;desiderio&quot; e &quot;passione&quot; 
        in questi ultimi anni sono diventate chiavi universali, applicabili a 
        destra e a manca per spiegare il tutto. È anche un fenomeno locale l&#146;onda 
        di nietzschianesimo militante, che non riesce a far scorgere qualcosa 
        di buono che sotto forma di un male almeno apparente e che riscontra in 
        ogni affermazione esplicita di valori positivi un sintomo di ipocrisia 
        o di falsa coscienza. Da questo punto di vista, tutto al mondo è simulazione 
        e auto-inganno: tolti i veli della finzione, viene a galla l&#146;unica 
        vera realtà, la quale, in tutti i casi e circostanze, consiste sempre 
        e solamente in &quot;passione&quot; e &quot;desiderio&quot;, con dei tocchi 
        di machiavellismo indossato come naturale e sano a titolo di &quot;sincerità&quot;. 
        L&#146;ermeneutica da ciò risultante &#151;&nbsp;e che i suoi cultori 
        applicano indistintamente a sintomi psicopatologici, a manifestazioni 
        dell&#146;arte e del pensiero, a istituzioni e costumi, insomma, a tutto, 
        meno che alle proprie idee &#151;&nbsp;è rigida, meccanica, e ripetitiva 
        fino alla demenza. Non occorre dire che la tendenza a veder le cose da 
        quest&#146;ottica maliziosa è un fenomeno sociologico brasiliano, facilmente 
        spiegabile, data la delusione dei nostri intellettuali per la democrazia 
        tanto duramente conquistata e tanto velocemente guastata. Visto da questa 
        ermeneutica, il Sole è mosso dalle ombre e, evidentemente, il polo attivo 
        della trama de<i> Il Silenzio degli Innocenti</i> non può che essere il 
        Dott. Lecter. Logicamente: lui è il cattivo, dunque dev&#146;essere il 
        buono. Il demone intelligente esercita un fascino sull&#146;intellettualità 
        sconfitta, che, vedendo la vittoria dei malvagi sul mondo, sogna di diventare 
        come loro; e, ipnotizzata dal sorriso maligno del Dott. Lecter, attribuisce 
        le stesse sensazioni a Clarice Starling, senza notare che, con ciò, non 
        ne fa un&#146;interpretazione ma una proiezione. </p>
      <p align="left">Storie di smascheramenti di valori, dove il bene può apparire 
        soltanto sulla forma inversa di una &quot;sincerità&quot; del male esplicito, 
        sono di moda in Brasile, per esempio nelle telenovelas. Sono tipiche di 
        situazioni sociali dove una intellettualità rifiutata e marginale si corrode 
        in risentimenti: con quale sollievo e conforto il giovane genio vilipendiato 
        riceve allora la notizia che Nietzsche valorizzava il risentimento come 
        metodo ermeneutico, e che Freud vedeva nel sospetto l&#146;attegiamento 
        interiore più propizio all&#146;investigatore psicologico! Avvelenare 
        il mondo, nell&#146;espellere risentimenti e sospetti da tutti i pori, 
        diviene allora la suprema forma di attività intellettuale, una modalità 
        superiore dello scibile scientifico. Questo è lo stato di spirito dominante 
        nell&#146;intellettualità brasiliana, almeno nella sua parte più rumorosa 
        (&nbsp;e apparentemente nessuno si rende conto che c&#146;è una contraddizione 
        tra lo stimolare la malizia e pregare la moralità pubblica&nbsp;). </p>
      <p align="left">Ma, nel cinema nordamericano, ciò che si scorge oggi è l&#146;esatto 
        contrario: è una tendenza attuale affermare esplicitamente e letteralmente 
        i valori positivi, come si nota per il successo avuto dal<i> Ballare con 
        i lupi</i>: un&#146;apologia diretta e &quot;ingenua&quot; del bene e 
        dell&#146;onestà. Non sarebbe più logico interpretare<i> Il Silenzio degli 
        Innocenti</i> alla luce di questa tendenza dominante nel suo paese d&#146;origine, 
        che stringerlo per forza nella cornice delle preoccupazioni locali e momentanee 
        degli intellettuali brasiliani? Detta in un altro modo: la mia ipotesi 
        è quella che il direttore Jonathan Demme e il regista Ted Tally hanno 
        voluto fare un apologo sulla lotta tra l&#146;intelligenza umana e l&#146;astuzia 
        diabolica, infischiandosene della passione, del desiderio, Freud, Nietzsche 
        e così via. L&#146;onda di Freud e Nietzsche negli USA è finita. Qui si 
        cercano di forzare le situazioni per poter vedere le cose da quest&#146;ottica, 
        e il risultato è quello di scorgere ciò che non esiste, e così si persuade 
        il pubblico a credere che ciò esista. </p>
      <p align="left">È certo che sussistono passione e desiderio nella storia 
        de<i> Il Silenzio degli Innocenti</i>, ma sono là come pretesti (&nbsp;tra 
        altri argomenti&nbsp;) e non come fondamenti della forma e della struttura, 
        che, in questo, come in qualsiasi altro film, sono la cosa più determinante. 
      </p>
      <p align="left">E certo pure che il Dott. Lecter è affascinante, soprattutto 
        perchè è enigmatico e ambiguo. Ma tra dire che questo fascino è riuscito 
        ad avviluppare Clarice nella rete della passione, ne corre abbastanza. 
        È come la differenza che esiste tra possedere una pistola e commettere 
        un omicidio. Il Dott. Lecter è affascinante, sì, ma Clarice è abbastanza 
        scaltra. Già a partire dalla fase iniziale del loro duello di bramosie, 
        il primo che abbassa gli occhi è Lecter, e non lei (&nbsp;ho rivisto il 
        film solo per togliermi questo dubbio&nbsp;); lei continua a essergli 
        superiore anche quando sfida Lecter a conoscere se stesso mentre lui se 
        ne va, irritato; e infine lei non ne esce dal primo appuntamento senza 
        ottenere almeno una parte di ciò che in effetti voleva. Già dal primo 
        <i>round </i>lei vince su Lecter per tre a zero, non cedendo mai nulla. 
        L&#146;unico vantaggio che lei offre a Lecter è soltanto apparente; è 
        uno stratagemma ideato da Jack Crawford per indurre Lecter a collaborare; 
        e la restituzione dei disegni, alla fine, è solo un pretesto per poter 
        ottenere da Lecter un&#146;informazione in più. Appuntamento dopo appuntamento, 
        lei diventa sempre più sicura di sè. (&nbsp;&quot;So che lui non mi cercherà&quot;, 
        dice assicurandolo a una sua amica Ardelia Mapp, nel momento in cui tutta 
        la platea suda per paura che Lecter faccia dell&#146;eroina la sua cena&nbsp;). 
        E alla fine, sappiamo che Lecter, sebbene dissimulasse e borbottasse, 
        aveva già dato a Clarice tutto il servizio. La ragazza è in gamba. </p>
      <p align="left">Il personaggio Lecter è abbastanza vistoso, ma ciò non ci 
        deve far equivocare il potere che ha in effetti nella trama. Infine, tutto 
        ciò che accade (&nbsp;salvo degli incidenti di percorso che non interferiscono 
        per niente sul risultato finale desiderato, e cioè, sulla cattura di Buffalo 
        Bill&nbsp;), tutto è stato ideato previamente dal capo di Clarice, Jack 
        Crawford. Egli sapeva che Lecter era isolato in cantina ed ansioso di 
        avere un contatto con il mondo; che non vedeva una donna da otto anni, 
        che era al corrente delle informazoni su Buffalo Bill; e che Clarice poteva 
        ottenere da lui tutto ciè che voleva. Crawford è l&#146;unico che, fin 
        dall&#146;inizio, percepisce tutto il quadro delle possibilità e, con 
        l&#146;ingegnosità di un demiurgo, mette in moto le ruote del destino. 
        Lecter già lo conosce da lungo tempo, e lo teme (&nbsp;al contrario degli 
        altri nemici, che sdegna&nbsp;). Lui sa che è tutto un piano di Crawford 
        e, ancor prima che gli chiedano qualcosa (&nbsp;in quanto Clarice stessa 
        ancora ignorava lo schema&nbsp;), è d&#146;accordo nello svolgere la sua 
        parte. Lui cerca soltanto di ottenere con ciò un vantaggio collaterale, 
        che consiste, non in mangiare Clarice (&nbsp;in qualsiasi senso del termine&nbsp;), 
        ancor meno ad opporsi agli obiettivi di Crawford, ma sì, molto più modestamente, 
        in avere un&#146;occasione di squagliarsela. </p>
      <p align="left">Crawford, come il patriarca Abramo della narrativa coranica 
        o il San Bernardo della leggenda medievale, ha fatto lavorare il diavolo 
        per lui, il male a servizio del bene. Lui ha qualcosa del mago Prospero, 
        della<i> Tempesta</i> di Shakespeare, che manipola gli elementi cupi e, 
        vincendo l&#146;improbabilità, riesce a portare tutto ad un lieto fine 
        con la vittoria del bene e della luce. Lecter, a sua volta, potrebbe definirsi 
        come il Mefistofele di Goethe: </p>
      <blockquote> 
        <blockquote> 
          <p><i><font size="3"><span class="titulo">Sono parte dell&#146;Energia<br>
            Che sempre il Mal<br>
            intende e che Il Bene sempre crea.<br>
            &nbsp;&nbsp;&nbsp;&nbsp; </span></font></i><span class="titulo"><font size="-1">(&nbsp;&nbsp;<i>Fausto</i>, 
            I, trad. Jenny Klabin Segall.&nbsp;&nbsp;)</font></span></p>
          </blockquote>
      </blockquote>
      <p align="CENTER"><font size="3"><img src="../images/cisne.gif"></font></p>
      <p align="left">Un detto francese narra che il diavolo si fa carico delle 
        pietre; perchè alfine, qualcuno deve pur fare la parte sporca del lavoro. 
        Considerando che Lecter non crea delle difficoltà a Crawford, e che non 
        attacca Clarice, e che tutti quelli che uccide nel film sono suoi persecutori, 
        e non delle vittime innocenti come quelle di Buffalo Bill, il prezzo dei 
        suoi servizi è addirittura modesto. Lecter leggeva nella mente degli altri, 
        ma Crawford leggeva in quella di Lecter, laddove egli stesso non scorgeva 
        proprio nulla. I nostri critici non si sono accorti che, dietro alla lotta 
        Clarice-Lecter e Clarice-Bill, il duello a distanza tra i due psicologi 
        è il vero motivo che struttura la trama, e dalla quale echeggia appena 
        un antichissimo motivo delle narrative iniziatiche: il &quot;duello dei 
        maghi&quot;.</p>
      <p align="left">Se Clarice non si lascia affascinare da Lecter, lui sì rimane 
        affascinato da lei (&nbsp;proprio come era stato pronosticato da Crawford&nbsp;); 
        e, sotto l&#146;apparrenza aspra di uno strizza-cervelli che prova a smascherarla 
        e dominarla, in fondo è lui che la idealizza e la venera; sul suo tavolo, 
        nella gabbia costruita per catturarlo al Foro della Contea di Shelby, 
        uno dei disegni da lui fatti mostra Clarice, circondata da un alone luminoso, 
        con un agnellino in grembo. È un icona. Avendo cercato di sondare la mente 
        di Clarice, egli sa perfettamente ciò che ha trovato laggiù. Come potrebbe 
        un vecchio demone esperto far riconoscere l&#146;immagine della Santa 
        Vergine? Strappata dall&#146;occhio perspicace, l&#146;identità della 
        <i>professional woman</i> ciò che appare dentro Clarice non è un fascio 
        di banali desideri freudiani, è sì il pianto della Vergine davanti al 
        sacrificio dell&#146;Agnello, che lei non può impedire. Bisogna esser 
        ciechi per non scorgere nel film un riferimento evangelico così evidente.</p>
      <p align="left">Ma la &quot;brava Clarice&quot;, come la chiama Lecter, 
        se è capace di riconoscere con tanta franchezza le debolezze umane che 
        Lecter svela in lei, ignora invece l&#146;identità superiore che lui ne 
        ha scorto dietro. Per questo lui può continuare a fingere di snobbarla 
        e ingannarla, mentre di nascosto la venera e ne è schiavo. Anche il Diavolo 
        è servo di Dio, sebbene ambiguo e recalcitrante: il vecchio ribelle cerca 
        di salvare le apparenze. L&#146;ambiguità di servire il Bene con la peggiore 
        delle intenzioni è una delle tracce che definiscono il Belzebù, e lei 
        ne fa, tradizionalmente, un personaggio da farsa piuttosto che da tragedia. 
        La letteratura universale non ha fatto a meno di sfruttare questo abbondantemente, 
        da Marlowe a Goethe fino alla nostra letteratura popolare (&nbsp;&nbsp;<i>Peleja 
        de Manuel Riachão contra o Diabo</i> -- &quot;Lotta di Manuel Riachão 
        contro il Diavolo&quot;&nbsp;&nbsp;) e il teatro popolare di Ariano Suassuna 
        (&nbsp;&nbsp;<i>Auto da Compadecida &#151;&nbsp;</i>&quot;Auto dell&#146;Indulgente&quot;<i>; 
        A pena e a Lei &#151;&nbsp;</i>&quot;La Pena e la Legge&quot; &nbsp;)<i>.</i> 
        È da questa ambiguità che proviene il fascino sottile che scorgiamo nel 
        mostruoso Lecter; come ha ben osservato Anthony Hopkins in una sua intervista, 
        &quot;il diavolo ha il senso dell&#146;<i>humour</i>&quot;: quando il 
        terribile va oltre un certo limite, diventa buffo. È un ricercato pedantismo 
        voler trovare ragioni psicanalitiche per poter spiegare l&#146;attrazione 
        del Diavolo, quando si tratta soltanto di un <i>topos</i> (&nbsp;&nbsp;un 
        luogo-comune o uno schema ripetibile&nbsp;&nbsp;) della letteratura narrativa 
        universale, e che funziona sempre quando viene usato con arte.</p>
      <p align="left">Clarice, dal canto suo, non si illude nei riguardi di Lecter. 
        Quando un ragazzo dell&#146;ascensore le chiede se lui è un vampiro lei 
        gli risponde che &quot;non esiste nome per ciò che lui è&quot;. Quello 
        che non ha nome non ha essenza, il che è un modo di dire che non è nulla. 
        Non è una coincidenza che questo discorso anticipi immediatamente la scena 
        in cui Lecter raccomanda a Clarice d&#146;attenersi all&#146;essenziale, 
        lasciando stare l&#146;accidentale. Secondo un&#146;antichissima teodicea, 
        il male non è propriamente un essere, ma un certo effetto accidentale 
        della confluenza inopportuna tra dei beni di diversa specie (&nbsp; per 
        esempio, è bene amare una donna ed è bene avere un amico&nbsp;), ma può 
        succedere di amare la moglie dell&#146;amico. Il male è un &quot;ombra&quot;, 
        non un &quot;corpo&quot;. Studiando una setta satanica contemporanea, 
        un autore informato paragona il male ad un totale di assenze, il quale 
        dà origine a una forza di suzione che, non potendo sussistere in sè e 
        per sè, si unisce e si appoggia al lato oscuro o mal conosciuto delle 
        cose. Socrate e il vedantismo andavano oltre, decretando che l&#146;unico 
        male è l&#146;ignoranza. Il fascino per il potere maligno, il soggiacere 
        dinanzi al male, vengono proprio da quelle zone dell&#146;anima che ci 
        sono più sconosciute: vengono dall&#146;inconscio, deposito, secondo Freud, 
        dei desideri e delle immagini rifiutate e temute dal conscio. Cercando 
        di sfuggire allo sguardo malizioso che penetra le difese del conscio, 
        la vittima impaurita si prostra davanti l&#146;avversario, nella speranza 
        di ottenere la sua clemenza. È precisamente questo il lato che Clarice 
        <i>non</i> offre a Lecter: quando lui tenta di smascherarla psicologicamente, 
        lei non fugge, non si nasconde dietro a delle vane difese, nè cerca di 
        intenerire l&#146;avversario per placare la durezza del suo sguardo penetrante; 
        con una schietta franchezza, lei riconosce la veracità dei sentimenti 
        infantili che Lecter, discerne nel suo intimo: la trasparenza dei suoi 
        moti e la ferma accettazione della verità finiscono per trasmutare lo 
        sguardo maligno di Lecter, facendo sì che alla fine la perspicacia dell&#146;avversario 
        venga a favorirla. Con l&#146;intenzione di disarmarla, Lecter trova in 
        fondo a lei la roccaforte invincibile del retto intento. Ed il diavolo, 
        che sdegna chi lo adora, si arrende con ammirazione dinanzi all&#146;eroina 
        che ama la verità.</p>
      <p align="left">Nella sua lezione di Logica sull&#146;essenza e l&#146;accidentale, 
        Lecter cita Marco Aurelio. L&#146;imperatore romano è stato uno dei grandi 
        filosofi dello stoicismo, scuola che pregava l&#146;<i>abstine et sustine</i>: 
        non attaccamento e fermezza. Non è questo l&#146;unico riferimento stoico, 
        nel film. Fin dall&#146;inizio Clarice appare ad allenarsi in un bosco 
        nel retro bottega della sede dell&#146;FBI a Quantico. All&#146;ingresso 
        del bosco, tre cartelli di legno inchiodati sugli alberi esortano il poliziotto 
        principiante a sopportare il dolore, l&#146;agonia e la sofferenza. Un 
        quarto cartello aggiunge al messaggio stoico il comandamento cristiano: 
        Ama. Due gocce di stoicismo in un solo film sono sufficienti per richiamare 
        la nostra attenzione. Nel caso in cui il Dott. Hannibal Lecter non sia 
        un intellettuale brasiliano che cita senza leggere, varrà la pena dare 
        un&#146;occhiata a questo Marco Aurelio.</p>
      <p align="left">La mescolanza di comandamenti stoici e cristiani non è strana. 
        Fin dall&#146;antichità i filosofi cristiani si sono accorti del valore 
        dell&#146;etica stoica e hanno cercato di assorbirla nel Cristianesimo. 
        Marco Aurelio diceva, per esempio, che l&#146;aspirante saggio non deve 
        fuggire al male, ma abituarsi a guardarlo in faccia per poterlo neutralizzare, 
        restando così immune al suo fascino. Dall&#146;altro lato della sua <i>aphateia</i> 
        ( &nbsp; assenza di emozioni&nbsp;&nbsp;), il saggio ormai fatto, potrà 
        allora rimuovere il male con la forza del suo sguardo obiettivo e sereno, 
        che chiama le cose coi suoi veri nomi, senza nulla aggiungere e toglierne 
        (&nbsp;&nbsp;è la &quot;semplicità&quot; intellettuale, citata da Lecter 
        &nbsp;). Ma, in fondo all&#146;<i>aphateia</i>, il saggio deve sempre 
        serbare un atteggiamento di &quot;clemenza comprensiva&quot;, una specie 
        di bontà o compassione intellettuale, non emotiva. Consiste nell&#146;esser 
        aperti alla comprensione del tutto, anche di ciò che è ripugnante, ma 
        senza lasciarsi influenzare emozionalmente.</p>
      <p align="left"><i>Aphateia</i> e &quot;clemenza comprensiva&quot;, sono 
        appunto i termini più adeguati a descrivere l&#146;atteggiamento di Clarice 
        davanti a Hannibal Lecter; lei non lo odia, non lo teme, non lo ama, non 
        lo sdegna; lei lo osserva e l&#146;ascolta, senza chiudersi nè lasciarsi 
        soggiogare. Ella sostiene fermamente (&nbsp;<i>sustine et abstine</i>&nbsp;) 
        la sua posizione dinanzi a Lecter, senza allontanarsi di un sol millimetro 
        dalla clemenza comprensiva, da un lato, e, dall&#146;altro, dalla fedeltà 
        al dovere. Il che fa equilibrare i due piatti della bilancia stoica, in 
        fondo, è la compassione per le vittime di Buffalo Bill: gli agnelli che 
        lei desidera salvare. Clarice personifica la sintesi di stoicismo e cristianesimo 
        annunciata dai cartelli nel bosco.</p>
      <p align="CENTER"><font size="3"><img src="../images/cisne.gif"></font></p>
      <p align="left">Alcuni filosofi cristiani hanno rimproverato allo stoicismo 
        il carattere meramente passivo e reattivo della sua etica: esso enfatizzerebbe 
        troppo la pazienza, la resistenza, l&#146;astinenza, e meno il sacrificio 
        attivo e la lotta per il Bene. Le virtù stoiche sarebbero, insomma, esclusivamente 
        &quot;femminili&quot;, senza il segno virile del Cristo-Re. Un vero stoicismo 
        cristiano, per poter esistere, dovrebbe iniettare qualche istamina nel 
        vecchio e stanco Marco Aurelio.</p>
      <p align="left">Ma il cristianesimo non disprezza, in quanto tali, le virtù 
        &quot;femminili&quot;. La sua epitome, nella visione cristiana,è appunto 
        la Santa Vergine. Ella non &quot;fa&quot; propriamente nulla in tutta 
        la narrativa evangelica. Obbedisce soltanto, patisce, aspetta, e piange 
        dinanzi all&#146;inevitabile. Anche Clarice soffre passivamente dinanzi 
        alla impossibilità di salvare gli agnellini seppure ce ne sia uno. Patisce 
        anche, attonita come gli agnelli, dinanzi alla morte del padre. È da questo 
        dolore inerme, però, che nasce la vocazione della Clarice combattente, 
        che affronta Lecter e spara a Buffalo Bill abbattendolo: così come dalla 
        Vergine &quot;passiva&quot; nasce il Cristo, prototipo del sacrificio 
        attivo, e così come dal pianto &quot;inutile&quot; della madre ai piedi 
        della croce nasce l&#146;innumerevole folla dei fedeli. L&#146;antichissima 
        liturgia ripete il ciclo, laddove dalla Chiesa che patisce nasce la Chiesa 
        che combatte, e da questa la Chiesa che trionfa.</p>
      <p align="left">La stessa dialettica del passivo e dell&#146;attivo come 
        forze che nascono una dall&#146;altra si ripete nel personaggio complementare 
        di Clarice, Jack Crawford. Ma, in pratica, lui non partecipa direttamente 
        all&#146;azione. Il suo unico tentativo di interferenza personale (&nbsp;quando 
        invade la casa di Buffalo Bill a Calumet City&nbsp;) è uno sbaglio di 
        cui si pente: avrebbe dovuto lasciare tutto in mano a Clarice, come sembrava 
        fosse il suo intuito iniziale. Ma anche i guru falliscono, almeno nella 
        narrativa iniziatica, poichè là loro rappresentano lo Spirito, e non lo 
        sono veramente, ciò che anzi dà la misura delle differenze tra questo 
        genere narrativo e le epopee sacre e mitologiche che ne costituiscono 
        il modello.</p>
      <p align="center"><font size="3"><img src="../images/cisne.gif"></font></p>
      <p align="left">Qui devo spiegarmi più accuratamente. Epopee sacre e mitologiche 
        sono quei poemi narrativi che, per tutta una civiltà, hanno avuto il prestigio 
        di possedere delle verità rivelate; dalle quali provengono la cosmovisione, 
        i valori, le leggi e i principi educativi che presiedono la vita di tutta 
        la comunità umana attraverso i tempi. Narrative iniziatiche: sono delle 
        storie prodotte dopo, e che, senza usufruire di questa stessa autorità, 
        funzionano, per certi gruppi e individui, a mo` di insegnamento spirituale 
        o religioso. Le narrative iniziatiche trattano di solito circa aspetti 
        o parti delle epopee sacre, che esse prolungano, illustrano, commentano 
        e specificano, adattando il fondo del messaggio spirituale alla mentalità 
        ed al linguaggio di una nuova epoca. Costituiscono, così, un rinvigorimento, 
        un aggiornamento di certe potenzialità spirituali, che rischierebbero 
        di indebolirsi con il passare dei tempi ai cambiamenti del linguaggio, 
        che possono rendere difficile la lettura e la comprensione diretta delle 
        stesse epopee sacre. Così, per esempio, sono narrative iniziatiche la<i> 
        Divina Commedia</i> di Dante, <i>Il Flauto Magico</i> di Mozart, il<i> 
        Faust</i> di Goethe, la tragedia greca nella sua totalità. <i>I Lusiadi</i> 
        di Camões, <i>La Regina delle Fate</i> di Spenser, e, ai tempi nostri,<i> 
        Giuseppe e i suoi fratelli</i> di Thomas Mann. Sono epopee sacre i poemi 
        di Omero, il <i>Baghavad-Gita, il Corano, Il Vecchio Testamento, i Vangeli</i>, 
        ecc.</p>
      <p align="left">La differenza tra epopea sacra e narrativa iniziatica consiste 
        fondamentalmente nel fatto che gli eroi della prima sono degli dei, semidei 
        o, in un quadro monoteista stretto, aspetti di Dio o forze di origine 
        divina. Gli eroi della narrativa iniziatica, senza avere dei poteri divini 
        nè parlare diretamente in nome di Dio, sono degli esseri umani di stampo 
        eccezionale, protetti o guidati da vicino da forze divine, la cui presenza 
        ed attuazione mondana essi stessi rappresentano in modo più o meno sottile 
        o indiretto.</p>
      <p align="left">Sia per l&#146;epopea sacra, quanto che per la narrativa 
        iniziatica i personaggi di maestri o guru rappresentano sempre lo Spirito 
        divino, che conosce tutto in anticipo e dirige dall&#146;alto i passi 
        di un discepolo, il quale personifica l&#146;Anima umana in via di spiritualizzarsi 
        o divinizzarsi. Una netta differenza tra i due generi è che nell&#146;epopea 
        sacra il maestro<i> è </i>lo Spirito divino in modo letterale ed integrale 
        (&nbsp;nell&#146;<i>Odissea</i>, Mente <i>è </i>Minerva dea della saggezza; 
        nel<i> Baghavad Gita</i> Krishna<i> è</i> un aspetto di Brahma, ecc.&nbsp;); 
        nella narrativa iniziatica, invece, il personaggio del maestro è soltanto 
        un essere umano più o meno legato da vicino ad un sapere divino; è un 
        sacerdote, un mago, un saggio, e non un essere divino; per questo, nel 
        guidare &quot;divinamente&quot; il discepolo, non è esente da errori umani. 
        Per esempio, Merlin, nel <i>Santo Graal</i>, perde temporaneamente il 
        sopravvento per Morgana La Fata; Sarastro è temporaneamente sconfitto 
        dalla Regina della Notte, ecc.</p>
      <p align="left">La narrativa iniziatica, sebbene possegga delle leggi strutturali 
        che la definiscono, può essere innestata in una infinità di diversi generi 
        narrativi, nella letteratura novellistica, nel teatro, nella poesia epica 
        o nel cinema. La sua struttura profonda è compatibile con i rivestimenti 
        più vari, dal fantastico al &quot;realista&quot;. Gli unici elementi indispensabili 
        sono il maestro, il discepolo, l&#146;avversario, e le peripezie che purificano 
        l&#146;anima del discepolo e gli rivelano una conoscenza. L&#146;avversario 
        può essere o una persona (&nbsp;come nel<i> Flauto Magico</i> la Regina 
        della Notte&nbsp;) o una situazione avversa e diabolica che sfida l&#146;intelligenza 
        dell&#146;eroe o tenta la sua anima, come ne <i>Il caso Maurizius</i> 
        di Jakob Wasserman. Anche il maestro può essere un personaggio in carne 
        ed ossa (&nbsp;come Sarastro&nbsp;), un&#146;allusione mitologica (&nbsp;Venere 
        ne <i>I Lusiadi</i>&nbsp;), o un semplice aspetto superiore dell&#146;anima 
        del proprio discepolo (&nbsp;il magico presentimento che guida Etzel Andergast 
        nel romanzo di Wasserman&nbsp;). Il punto che interessa, il criterio differenziale 
        che ci assicura che siamo in presenza di una narrativa di questo genere, 
        non è il contenuto materiale degli eventi, ma il rapporto tra le forze, 
        insomma: la struttura della trama.</p>
      <p align="left">Molte opere della letteratura, del cinema e del teatro si 
        richiamano all&#146;uso dei simboli e di miti &quot;esoterici&quot;, senza 
        farne narrative iniziatiche. Al contrario, i simboli contenuti in una 
        narrativa acquistano una perfetta funzionalità estetica soltanto quando 
        la struttura profonda dell&#146;operaè quella di una narrativa iniziatica; 
        a parte questo, simboli e miti diventano dei meri orpelli pedanti. La 
        struttura totale e i simbolismi particolari devono essere uniti e legati 
        gli uni agli altri in una disposizione organica, riflettendo una delle 
        principali leggi del linguaggio simbolico, che è quello della corrispondenza 
        tra la parte e il tutto, il piccolo e il grande, il micro ed il macrocosmo. 
        Solo artisti molto abili riescono ad ottenere quest&#146;ordine, per questo 
        una buona parte dell&#146;arte &quot;esoterica&quot; in circolazioneè 
        da scartare.</p>
      <p align="CENTER"><font size="3"><img src="../images/cisne.gif"></font></p>
      <p align="left">Sia per la struttura sia per i simboli a cui si riferisce, 
        o per la stretta ubbidienza al principio di corrispondenza, <i>Il Silenzio 
        degli Innocenti</i> si rivela una narrativa iniziatica delle più perfette 
        che il cinema ci abbia mai dato. In esso non esiste un unico riferimento 
        simbolico o mitologico che non si inserisca con estrema adeguatezza e 
        affiatamento alla struttura totale dell&#146;opera, facendo riflettere 
        quest&#146;insieme sulla scala dei dettagli; e la struttura globale, a 
        sua volta ha tutti gli elementi richiesti: il maestro, il discepolo, l&#146;avversario 
        diabolico, le peripezie rivelatrici e purificatrici.</p>
      <p align="left">In questo modo,è alquanto naturale che si trovi tra Clarice 
        e Crawford, il rapporto Anima-Spirito, che Crawford sia in apparenza inattivo 
        e in fondo attivo, che Clarice sia fedele all&#146;intuito di Crawford 
        anche quando apparentemente gli disubbidisce, e che Crawford, infine, 
        commetta uno sbaglio nel momento in cui quest&#146;errore sia già miracolosamente 
        corretto dalla Provvidenza. L&#146;anima, nella narrativa iniziatica, 
        è passiva dinanzi allo Spirito, ma attiva dinanzi al mondo; essa lotta, 
        ma con lo scopo di rimanere fedele allo Spirito in un mondo laddove le 
        avversità, tentazioni ed inganni minacciano di trascinarla lontano dalla 
        sua vera vocazione.</p>
      <p align="left">Che Jack Crawford, nel film, sia maestro o guru di Clarice, 
        è fuori dubbio. Uno dei colleghi di lei lo cita letteralmente così (&nbsp;&quot;il 
        tuo guru, al telefono&quot;&nbsp;). Sarà Lecter, poi, il guru di Buffalo 
        Bill, l&#146;imitazione diabolica dello Spirito che con tanta frequenza 
        sorge anche nelle narrative iniziatiche? Lo vedremo in seguito. Per ora, 
        ciò che è interessante notare è che Crawford, nelle funzioni di guru, 
        mantiene un ruolo discreto di secondo piano, lontano dal centro dell&#146;azione 
        fisica (&nbsp;salvo che per un errore&nbsp;), e che, alla fine, si ritira 
        modestamente, lasciando alla discepola gli onori della festa. Così come 
        il Sarastro di Mozart, che, alla fine de<i> Il Flauto Magico</i>, dopo 
        aver articolato e diretto da lontano la lotta di Tamino per liberare Pamina, 
        si dissolve in un alone di luce, lasciando ai discepoli il gaudio della 
        vittoria. È anche <i>topos</i>, uno schema ripetibile. Ma come funziona!</p>
      <p align="right"><a href="innocenti2.htm"><b>&gt;&gt;</b></a></p>
      <!-- #EndEditable --> 
  </tr>
</table>
<p align="center"><img src="../images/barra.jpg" width="427" height="15"></p>
<p align="center"><font size="-1"><a href="../index.htm"><font size="2" class="menulink">Home</font></a><font size="2"> 
  - <a href="../info.htm" class="menulink">Informações</a> - <a href="../textos.htm" class="menulink">Textos</a> 
  - <a href="../links.htm" class="menulink">Links</a> - <a href="mailto:olavo@olavodecarvalho.org" class="menulink">E-mail</a> 
  </font></font> </p>
</body>
<!-- #EndTemplate --></html>
